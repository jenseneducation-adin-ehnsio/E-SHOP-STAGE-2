Inlämningsuppgift 2
Instruktioner
Du ska i denna uppgift bygga en front-end för din e-handelsida och anropa ditt API som du byggde i inlämningsuppgift 1. En användare ska kunna se alla produkter på en produktlistningssida och välja att lägga till en till flera produkter i sin varukorg.

Krav på funktionalitet

En produktlistningssida som visar alla produkter från databasen.
Sida för att se sin varukorg och de produkter man lagt till där.
Produktlistningsidan

Varje produkt ska visa namn, pris och en bild.
Det ska även på varje produkt finns en knapp "Lägg till i varukorg", klickar användaren på den så ska produkten läggas till i varukorgen.
Det ska inte kunna gå att lägga till samma produkt igen.
Jag ska kunna se vilka produkter som är tillagda i varukorgen (d.v.s laddar jag om sidan ska jag kunna se vilka produkter som är tillagda i varukorgen).
Varukorgen

En sida som listar alla produkter som är tillagda.
Varje produkt ska visa namn, pris och en bild.
Det ska gå och ta bort produkter från varukorgen.
För Godkänt krävs

Att all funktionalitet är implementerad.
Vettiga namn för variabler och funktioner används.
Att du använder alla dina API endpoints som du skapade i förra inlämningsuppgiften.
Att du använder fetch.
För Väl Godkänt krävs

Allt i Godkänt.
Att din JavaScript-kod är indelad i moduler (finns inget krav på antal).
Att du har gjort en code review på en annan klasskamrats kod. Du ska i din inlämning bifoga ett dokument med namnet på personen du har gjort din code review på och tre saker som du tycker är bra samt en sak som kan förbättras.
Inlämning sker via Github och Learnpoint. Ladda upp ditt projekt på Github. Gå sedan in på Learnpoint och under innehåll finns det en inlämningsuppgift där du ska posta din länk till ditt repo. Bifoga även med ditt dokument gällande code review om du satsar på Väl Godkänt.

Inlämning senast: 5/2 23:59